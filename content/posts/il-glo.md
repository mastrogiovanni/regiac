---
title: "Il GLO"
thumbnailImagePosition: left
autoThumbnailImage: false
thumbnailImage: //d1u9biwaxjngwg.cloudfront.net/cover-image-showcase/city-750.jpg
coverImage: //d1u9biwaxjngwg.cloudfront.net/welcome-to-tranquilpeak/city.jpg
metaAlignment: center
date: 2021-12-21
categories:
- definizioni
tags:
- inclusione
- glo
showPagination: false
---

Molto spesso le famiglie chiedono quanti incontri e riunioni debbano essere svolte con gli insegnanti oltre a quelli fissati per tutta la classe.

<!--more-->
Devono essere previsti almeno due incontri, con tutti i soggetti dell’équipe del GLO (Gruppo di Lavoro Operativo per l’Inclusione): il primo deve essere programmato all’avvio dell’anno scolastico ed è generalmente finalizzato alla stesura del PEI, che deve essere redatto entro il 31 ottobre; il secondo deve svolgersi a fine anno e verifica il raggiungimento degli obiettivi fissati nel PEI e definisce la richiesta delle risorse (sostegno e eventuale personale per le autonomie e la comunicazione) previste per l’anno scolastico successivo. 

Se in vista di tali scadenze non è giunta convocazione per l’incontro, le famiglie possono sollecitare la calendarizzazione. Non solo: se durante l’anno scolastico i soggetti coinvolti ritengono che vi sia necessità di un ulteriore incontro, o di due, ad esempio per apportare modifiche al PEI, il gruppo può riunirsi per prospettare insieme le soluzioni più adeguate.

Ricordiamo inoltre che il GLO è composto dal team dei docenti contitolari o dal consiglio di classe, dai genitori dell’alunno con disabilità, o di chi esercita la responsabilità genitoriale, delle figure professionali specifiche, interne ed esterne all’istituzione scolastica che interagiscono con la classe e con l’alunno con disabilità. E’ presieduto dal dirigente scolastico o da un suo delegato. 

Al Gruppo di Lavoro Operativo per l'inclusione spetta la definizione del Piano Educativo Individualizzato (PEI), la verifica del processo di inclusione, compresa la proposta di quantificazione di ore di sostegno e delle altre misure di sostegno, tenuto conto dei profili di funzionamento, degli alunni con accertata condizione di disabilità ai fini dell'inclusione scolastica.
